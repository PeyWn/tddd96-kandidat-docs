\chapter{Prototyputveckling i ett kandidatprojekt av Niclas Byrsten}\label{appendix:prototyp}

\section{Inledning}
Innan ett mjukvaruprojekt kommer in i själva utvecklingsfasen är det viktigt att både kunden och projektmedlemmarna har samma bild av hur slutproduktens grafiska gränssnitt ska vara utformat. Det finns många olika metoder och verktyg som kan vara till hjälp. En av dessa är prototypning. Det finns idag en mängd olika prototyper av välja mellan. I detta projekt använde sig projektgruppen av pappersprototyper.  

\section{Syfte}
Syftet med den här rapporten är att beskriva hur arbetsgången med prototyper utfördes av projektgruppen och vilken inverkan som den hade.
\section{Frågeställningar}
De frågeställningar som rapporten ska besvara är:
\begin{enumerate}
    \item Vilka slutsatser kan dras utifrån gruppens användning av prototyper? 
    \item Hur effektivt är prototypning vid ett mindre projekt?
\end{enumerate}

\section{Bakgrund}
Ett inte allt för ovanligt problem som finns då ett gränssnitt utvecklas är att det kan uppstå problem i kommunikationen mellan projektgruppen som ska utveckla systemet och övriga aktörer med intresse i projektet såsom beställare och slutanvändare. En prototyp används vanligen för att dela idéer om designen men även för att överbrygga detta gap som kan finnas mellan tidigare nämnda grupper \cite{caseStudy}. 

En prototyp kan ses som ett hjälpmedel eller verktyg för att säkerhetsställa att det system som ska tas fram stämmer överens med de krav och förväntningar som kan finns på systemet. På ett tydligt sätt går det att visualisera hur projektgruppen föreställer sig att slutprodukten ska se ut. Det går även i ett tidigt stadie att ge både åsikter och synpunkter på designen. På samma gång kan det även hjälpa projektgruppen att få sig en tydlig bild av hur den grafiska designen kommer att bli utformad. 

\section{Avgränsningar}
Denna rapport kommer endast belysa erfarenheter och slutsatser som kan dras med utgångspunkt från det här projektet.

\section{Teori}
Här presenteras den teori som denna rapport bygger på.

\section{Prototyp}
En prototyp är en arbetsmodell vars syfte är utveckla och testa design idéer. Två typer av prototyper som är vanligt förekommande är low-fidelity och high-fidelity. I den efterföljande texten kommer dessa att benämnas som lo-fi-prototyp respektive hi-fi-prototyp. Uttrycket fidelity beskriver hur prototypen skiljer sig ifrån och hur väl den representerar den  slutgiltiga produkten \cite{prototypeChoise}. Den kan sägas vara en simulering av slutprodukten.     

\subsection{Lo-fi prototyp}
En lo-fi prototyp skiljer sig mycket ifrån den slutgiltiga produkten på punkter som detaljrikedom, interaktion och utseende. Den kan vara gjorda av papper eller kartong, De största fördelarna är att de är snabba att skapa och enkla att vidareutveckla. Fokus kan flyttas från hur enskilda detaljer gestaltas till designen av det grafiska gränssnittet    \cite{prototypeChoise}.

\subsection{Hi-fi prototyp}
En hi-fi prototyp är mer lik slut produkten. I jämförelse med en lo-fi prototyp erbjuder en hi-fi prototyp mer realistiska interaktioner och fler detaljer. Den är mera lik slutprodukten och förmedlar bättre vilka designmöjligheter som kan erbjudas. Den är dock mer kostsamm och tar vanligtvis längre tid att konstruera \cite{prototypeChoise}.

\section{Val av Prototyp} 
Under projektet har gruppen tagit fram ett flertal pappersprototyper där några har demonstrerats för kunden. I ett tidigt skede hade kunden framfört önskemål om att projektgruppen skulle använda sig av just pappersprototyper. På så vis kunde projektgruppen få möjlighet att testa sina design idéer tidigt innan någon kod började skrivas. Gruppens medlemmar hade tidigare läst en kurs i interaktiva system, där de bland annat konstruerade en pappersprototyp som sedan vidareutvecklades till en hi-fi prototyp med hjälp av digitala mjukvaruverktyg. Men ingen hade erfarenhet av att gå ifrån pappersprototyp till färdig produkt. 

Att använda sig av pappersprototyper tidigt innan någon kod har skrivits är både billigare och mer tidsbesparande än att behöva göra ändringar i ett senare skede när kod har börjat implementeras \cite{paper}. Under detta projekt fördes även en diskussion om gruppen skulle göra en hi-fi prototyp med något digital verktyg innan själva utvecklandet av produkten tog sin början. Men det var inget som gjordes då det upplevdes räcka med pappersprototyper samt att det inte skulle vara värt den tidsinvestering som hade krävts.      

\section{Förberedelse}
Efter ett av de första mötena med kunden, där kravspecifikationen togs fram, hade gruppen ett möte om hur den grafiska designen för produkten skulle se ut. Då ingen i projektgruppen hade någon riktigt klar bild av hur den skulle vara utformad, kom gruppen överens om att varje person skulle skissa på en egen prototyp av hur den grafiska designen skulle kunna se ut. Tanken med detta var att kunna få fram så många olika förslag som möjligt. Varje förslag visades sedan upp för resten av gruppen som kom med frågor och gav sina tankar om det förslaget.

Efter att alla designförslag hade presenterats hölls en diskussion om vart och ett av förslagen. Slutligen valdes det ut tre stycken förslag som förbättrades. Dessa skulle visa olika alternativ på hur gruppen tänkte sig att den slutgiltiga versionen skulle kunna se ut. Ett nytt möte bokades in med kunden för att få återkoppling. 

\section{Första designmötet}
På mötet närvarade fem personer från kundens sida. Från projektgruppens sida närvarade fyra stycken. En person fick uppgiften att agera dator, en annan förde anteckningar medan övriga två var observatörer. Inledningsvis introducerade gruppen prototyperna och berättade hur de föreställde sig att dem skulle se ut. De tre pappersprototyperna testades genom att en person från kundens sida fick agera testperson med uppgift att boka in en operation.

Testpersonen berättade högt vad den såg och gjorde. Under mötet fördes även en fortlöpande diskussion om vad som var bra och vad som kunde förbättras. När tillfälle fanns gav även de övriga personerna som var närvarande sina åsikter och synpunkter. Många av de frågetecken som fanns innan mötet reddes ut och det blev mer tydligt vad kunden hade för förväntningar. 

\section{Andra designmötet}
Efter det första design mötet samlades gruppen för att diskutera vad som hade framkommit under det första design mötet och hur nästa prototyp skulle konstrueras. Två personer blev ansvariga för konstruktionen som sedan visades upp för de andra gruppmedlemmarna innan den ansågs vara redo att demonstreras. Denna gång skulle den presenteras för tre personer som i skrivande stund arbetar som schemaläggare på tre olika avdelningar. 

Gruppmedlemmarna upplevde det som positivt att få möjlighet att testa på flera personer samtidigt. Då schemaläggarna tillhörde olika avdelningar skulle de kunna ha olika åsikter och förväntningar på den grafiska designen. Från projektgruppen närvarade tre personer. Inledningsvis presenterades prototypen där gruppen förklarade hur den var tänkt att fungera samt motiven till de designval som hade gjorts. 

Efter det framförde schemaläggarna sina tankar och åsikter. Precis som under det första designmötet hölls en kontinuerlig diskussion där gruppen fick värdefull återkoppling. Återigen bokades ett nytt gruppmöte in, där gruppen diskuterade det som framkommit och hur prototypen skulle förbättras. Gruppen ansåg vid detta tillfälle att det fanns en tillräckligt bra grund för att börja implementationen av det grafiska gränssnittet.
  
\section{Metod}
Den här rapporten bygger på författarens egna upplevelser och diskussioner som har skett inom gruppen samt de anteckningar som gjordes under de möten som hölls med kund. Vidare gjordes en intervju med sex personer från denna grupp för att få en samlad bild av de gemensamma erfarenheter och synpunkter som erhållits. Nedan listas de frågor som ställdes:
\begin{enumerate}
	\item Vad tycker du har gått bra med att använda sig av prototyper?
 	\item Är det något du tycker har fungerat mindre bra?
 	\item Vad det värt den tid det tog?
 	\item Hur har du haft användning av prototypen i projektet?
 	\item Har det hjälpt dig att få en bättre uppfattning hur det grafiska ska se ut?
 	\item Skulle du använda dig av prototyper i ett liknande projekt i framtiden? 
\end{enumerate}
 
\section{Resultat}
Från de intervjuerna som hölls var det några svar som var extra intressanta. Bland annat skulle alla medlemmar använda sig av prototyper i ett liknande projekt i framtiden. Alla upplevde även att det var värt den tid det tog att skapa dem. Alla utom en tycker att de har haft nytta av den i projektet. De fördelar som nämndes var exempelvis att prototypen var snabb och enkel att utveckla och ändra på. 

Andra fördelar som kom fram från intervjuerna var att många olika idéer kunde fångas upp i gruppen och att det upplevdes lätt att visa på hur gruppen resonerade. Bland det negativa finns saker som att en papperprototyp inte är interaktiv. Exempelvis kan det vara svårt att intuitivt se vad som går att trycka på och förstå vad som händer då en interaktion sker. Utöver det upplevde gruppmedlemmarna att prototypen varit till hjälp vid implementationen av grafiska komponenter, för att se var dessa skulle vara placerade och hur de skulle se ut. För alla svaren på frågorna se appendix \ref{appendix:niclas}.  
  
\section{Diskussion}
Under projekt testades totalt fyra stycken pappersprototyper mot tilltänkta slutanvändare. Under dessa tillfällen användes pappersprototyperna för att tydliggöra gruppens bild av den grafiska designen. De personer som testade pappersprototyperna kunde enkelt peka på specifika delar i designen som upplevdes vara bra eller skulle kunna förbättras. Den återkoppling som gruppen erhöll gjorde att bilden av hur det skulle se ut blev klarare. Detta gjorde att de oklarheter som fanns om designen enkelt kunde redas ut. 

I ett tidigt skede kunde gruppen åtgärda designfel som annars kunde ha missats eller upptäckts först när implementationen hade börjat. Under projektets gång gick det alltid att blicka tillbaka på prototypen för att se hur designen skulle utformas. Överlag verkar alla gruppmedlemmar vara nöjda med prototypningen. Möjligtvis hade någon mera testning mot kund kunnat genomföras för att få ytterligare återkoppling. 

Med avseende på detta projekt har prototyping varit ett väldigt effektivt verktyg genom hela projektet. I slutändan blev den pappersprototyp som gruppen tillslut tog fram väldigt lik den sista pappersprototypen. Smärre förändringar gjordes men överlag fick gruppen en gemensam bild av hur den grafiska designen skulle utformas.    

Det finns även en risk att prototypning kan ta tid från andra delar som behöver göras men det var inte något som upplevdes i detta projekt. Det kan vara lätt att det som ska implementeras blir exakt likadant som prototypen och att utvecklarna får svårt att se bortom prototypen. På så vis kan lösningar som skiljer sig från prototypen förkastas även om det hade kunnat vara en bättre lösning. Om så har varit fallet i detta projekt är fullt möjligt men inget som har uppmärksammats.         

\section{Slutsats}
Utifrån det som har kommit fram i denna rapport kan följande slutsatser dras. De positiva aspekterna vägde tyngre än de negativa. Även i ett projekt av denna storleksordning med den begränsade tidsbudgeten fanns det många positiva sidor av prototypning. Den tid som lades på prototyperna var troligtvis mindre än den tid det hade tagit att ändra saker senare i projektet. När designen diskuterades med kund var det smidigt att kunna peka på specifika delar av designen vilket möjligjorde en bättre kommunikation. Inom gruppen blev det tydligt hur det som skulle implementeras skulle se ut. Vid framtagendet av ett grafiskt gränssnitt är prototyper ett bra verktyg som med fördel kan användas.       

